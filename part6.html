<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-sc> ale=1.0"
    <title> </title>
    <!-- ربط ملف CSS مشترك -->
    <link rel="stylesheet" href="styles.css">
    <!-- إضافة خط "أميري" من Google Fonts -->
    <link href="https://fonts.googleapis.com/css2?family=Amiri&display=swap" rel="stylesheet">
</head>
<body>
    <div class="part5">
        <!-- عنوان الرواية -->

        <!-- محتوى الجزء الأول -->
        <div class="0part5">
            <p>
            بعدما سالاو اعضاء شركة رودري الاحتفال ديالهم غادروا المطعم، بعدها بحوالي ساعة ناض فريق بروميثيوس باش يغادروا بدورهم تقدم الكل باش يغادر و تأخر ويل و وارن 
<br>
<br>
ويل: هضرتي معاها؟ <br>
وارن: مديرها مبغاش <br>
ويل: وهي؟ <br>
وارن(زير على قبضتوا): متقدر دير والو بدون موافقتوا <br>
ويل: انا درت بحث خفيف على العمل ديالها <br>
وارن(شاف فيه): و النتيجة؟ <br>
ويل: موهبة رائعة و كنوافقك الرأي انه خاصنا نخدموا معاها <br>
وارن(تنهد): لكن مكنظنش غادي نقدروا <br>
ويل: راجعتي العقد ديالها؟ <br>
وارن: شنو كتقصد؟ <br>
ويل: بحكم تجربتي الطويلة فهاد المجال، فمني كتوقع عقد مع شركة فراه كيفما كتكون عليك واجبات كتكون عندك حقوق <br>
وارن: يعني؟ <br>
ويل: فالبحث ديالي لقيت ان سكينة ياذوب كتخدم مشروعين او ثلاثة كل شهرين و هذي ماشي حاجة عادية أبداً <br>
وارن(ابتاسم): فهمتك <br>
ويل(غمزوا): راك تم <br>
<br>
خرجوا تبعوا باقي الفريق لي اغلبهم مشاو بقات غير إيميلي مع كاثرين صديقة ويل كيتسناو فيهم
<br>
<br>
إيميلي(تقدمات عند وارن): فين تعطلتوا و شنو بقيتوا كديروا لداخل واش مغاديش نمشيو؟ <br>
وارن: ويل غادي يوصلك للفندق فين حاجز الفريق، انا مغاديش لتما <br>
إيميلي: كيفاش؟ واش مغاديش نمشيو لدارك؟ <br>
وارن: هانتي قلتيها داري <br>
ويل(تدخل): وارن كون هاني انا غادي ناخذ معايا إيميلي (جرو بعد شوية) مالك اصاحبي رطب مع البنت شوية <br>
وارن: هي اصلا شنو جابها لهنا المفروض تنوب عليا فالشركة <br>
ويل: و صافي ميك هاد المرة <br>
وارن: تصبح على خير اويل <br>
<br>
مشا لطوموبيل ديالو بلا ميشوف جهة إيميلي ركب و داز من حداهم زاف <br>
ويل حل طوموبيل و طلب منهم يطلعوا كسيرا و توجه لأوطيل <br>
وارن لي غادي بسرعة فطريق و مزير على الفولون، مني رفضات سكينة العمل وهو كيحاول يبقى مكالمي و مينفاجرش على أول واحد جا قداموا لكن مقدرش يتمالك راسوا قدام إيميلي لي فالأصل مطايقهاش فحياتو، زاد فالسرعة فاش جات لبالو هضرة الأب ديالوا <br>
<br>
<br>
<br>
              قـــــبــــــــــــــل أسـبـــــــــــــــــــوع
<br>
<br>
<br>
<br>
كان وارن هو و الاب ديالو السيد ريتشارد فيليبس رجل الأعمال الغني عن التعريف الي كينشط فمجال العقارات و عندوا عدة شركات و مشاريع ضخمة، شخصيتو متسلطة و كيبغي يتحكم فكلشي حتى فالإبن ديالو لي كبر و أصبح هو أيضاً رجل أعمال ناجح و معروف <br>
جالسين فالمكتب ديال الأب ديالو لي واقف جهة النافذة و عاطيه بالظهر داير يد فجيب السروال و يد شاد بيها سيگار و كيكمي <br>
<br>
ريتشارد: هنري  لانغفورد <br>
وارن(داير رجل على رجل): مالو؟ <br>
ريتشارد: هضر معايا البارح بخصوص موضوعك انت و إيميلي <br>
وارن: شمن موضوع؟ <br>
ريتشارد: طلب خطوبة رسمية و بعدها بأسبوع ديرو العرس <br> 
وارن(تقاد فالجلسة كيزفر): واش عارف راسك شنو كتقول؟ <br>
ريتشارد: انا غير كنعلمك باش توجد راسك <br>
وارن(ضحك بفقصة): كيفاش كتعلمني واش منيتك؟ بنتلك ولد 10 سنين تحكم ليا فحياتي؟ <br>
ريتشارد(غوت فوجهوا): واارن انا الاب ديالك و من واجبك تحتارم كلامي <br>
وارن: كلامك على راسي ولكن حتى انت خاصك تحتارم قراري، ارتابطت بإيميلي على قبلك و طلبتي مني عام واحد باش تحل المشكل و هاهوا العام كمل و المشكل تحل فالعوض دابا ما تجي تريحني من هاد الحِمل باغي تزيد عليه <br>
ريتشارد: وارن ولدي انت عارف منقدرش نخسر مستثمر بحال هنري <br>
وارن: ولكن قادر تخسر ولدك ياك؟ <br>
ريتشارد: و مالها إيميلي؟ بنت زوينة و من عائلة مرموقة كنظن هي انسب وحدة ليك <br>
وارن(وقف): الى انت كتبان ليك هاكدا تقدر تزوج بيها انت نيت و تهنيني <br>
<br>
<br>
ناض وارن خرج من مكتب الأب ديالوا و طلع الفوق دخل لبيتو لي كاين فدار والديه بدل عليه، لبس سروال كيطمة فالگري و تيشرت بيض، حل لباب و مشا لبيت ديال والديه في كاينة الأم ديالوا <br>
أم وارن هي عكس الزوج ديالها، حنينة و عاطفية، قريبة بزاف من ولدها و بئر لأسراروا <br>
دق وارن حتى سمع الإذن، حل الباب و دخل لقاها جالسة فوق السرير، سيدة زوينة ذات شعر أسود حريري  صابغاه و مباينة فيه حتى شيبة، عينيها فاللون الازرق عكس وارن لي عينيه فرمادي بحال الأب ديالوا، كانت لابسة شوميز دونوي فالابيض و لايحة فوق منو بينوار ديالوا، دايرة نظارات و كتقرى فواحد من الكتب ديالها <br>
ابتاسم ليها وارن و رجعات ليه الابتسامة مشا و تسطح فوق السرير حاط راسو على رجليها و كيشوف فسقف و يتنهد <br>
سدات لكتاب حطاتو فوق لكوافوز و حيدات نظاراتها، هزات يدها حطاتها على راسو كتلعب فشعروا <br>
<br>
<br>
أوليفيا(بحنان): شنو بغاك باباك؟ <br>
وارن(تنهد): نفس الموضوع <br>
أوليفيا: إيميلي ياك؟ <br>
وارن: و شكون من غيرها <br>
أوليفيا: علاش باقي مقصح قلبك من جيهتها أولدي؟ <br>
وارن: مديريش راسك معارفاش ا أولي <br>
أوليفيا(تنهدات): عندك شي خبار عليها؟ <br>
وارن: يمكن غنشوفها سيمانة الجاية <br>
أوليفيا(بتساؤل): واش مسافر؟ <br>
وارن: عندي خدمة <br>
أوليفيا (بمزاح): ههههه خدمة <br>
وارن(ابتاسم): لا هاد المرة بصح خدمة <br>
أوليفيا(تنهدات): دابا شنو غادي دير اولدي؟ <br>
وارن: قالك بغاوني نتزوج بيها <br>
أوليفيا (شهقات): وااات؟ لا ميمكنش <br>
وارن: كيفما سمعتي <br>
أوليفيا (بصرامة): وارن ولدي متنساش أنك ماشي مجبر تستمر فهاد المسرحية، انت لبيتي طلب الأب ديالك مني كان بصح محتاج ليك، ولكن دابا لا، باباك حل المشاكل ديالو و علاقتوا مع هنري ولات فقط مجرد مستثمر عادي عندوا ماشي بحال قبل كان الاستثمار ديالو عندنا مهم باش نخرجوا من الأزمة لي طاحت فيها الشركة، سو انت دابا الى بغيتي تنهي علاقتك بإيميلي و توقف هاد اللعبة حتى واحد مغادي يلومك و حتى الى تقلق باباك من بعد غادي يفهم انه ماشي من حقو يتدخل فقراراتك و خاصة معامن غادي ترتابط <br>
وارن(خدا يدها باسها و ابتاسم ليها): وانت؟ واش راضية على القرار ديالي؟ <br>
أوليفيا(مبتاسمة): الحاجة لي غادي تفرحك حتى انا غنكون سعيدة بيها (تنهدات) مطيحش فنفس الغلط ديالي حتى انا سكت ليهم و خليتهم زوجوني بلاما نكون راضية و عشت العذاب النفسي، وارن متخلاش على الحب ديالك اولدي حتى لو كان كيبان ليك مستحيل <br>
<br>
<br>
<br>
            «بــــــــــــــــــــــــــــــــــــــــــــــاك» 
<br>
<br>
<br>
<br>

وقف قدام احدى العمارات الراقية فمنطقة جيليز بمراكش لي كتواجد فيها الشقة ديالوا ولي كان شراها قبل 3 سنوات <br>
 شافو العساس حل ليه لباب ديال لباركينغ و دخل باركا طوموبيل و خرج طلع للشقة ديالو <br>
حل لباب و دخل هز يدو و شعل الضو سد لباب و دخل حط سوارت فوق طابلة لي جنب الباب و حيد جاكيط ديالو علقها و مد يدو هز كاشكول لي كان معلق حدا لباب، خداه بين يديه ابتاسم وهو كيشوف فيه من بعد حطو على نيفو و غمض عينيه و سرح بذاكرتوا مرة اخرى
بعد دقائق تنهد و رجع علقوا توجه لكوزينة لي كانت مفتوحة على الصالة، قاد ليه كاس دالقهوة خداه و توجه لإحدى الغرف، لي كان قدامها فاز كبير گعدوا شوية و جبد من تحتوا ساروت حل بيه لباب و دخل، شعل الضو و بانوا الملامح الغريبة ديال الغرفة، فجهة كاينة سبورة طويلة و عليها عدة صور لأشخاص و كاين لي من بينهم مديورة على وجهوا علامة اكس بالأحمر، و فجهة اخرى كاين رفوف لي عليهم مجموعة من الكتب و الملفات، و مكتب كبير و عليه عدة حواسيب بأحجام و أشكال مختلفة، جر الكرسي و جلس حط كاسو ديال القهوة حداه و بدا كيشعل فالبيسيات، بعدما شعلهم جبد من لمجر واحد لكلي ركبها لبس نظاراتوا و ببعض نقرات ولات الشاشة كلها سوداء و عليها عدة رموز متكونة من أرقام و حروف باللون الأخضر، بقا مدة وهو خدام فالرموز السيبرانية لي ظاهرة قداموا حتى بداو كيبانو عدة مجلدات فشاشة حاسوب اخر لي كانت بيضاء، خدا كاسو و رجع تكا على الكرسي، تسنى بضع دقائق حتى تحملوا جميع المجلدات و رجع كيبحث بيناتهم على مجلد معين حتى لقاه و انتقل كيبحث فيه على الاسم لي بغا، بعدما لقاه حلو و امبريماه في الطابعة لي كانت فالتحت ديال لبيرو، خدا الورقة و بدا كيقرا فيها بإمعان، للحظة ابتاسم بانتصار مد يدو و خدا فلوريسو باللون الأصفر و دوزوا على البند رقم 7 <br> 
<br>
<br>
يوم جديد، مشبح فوق السرير ناعس على كرشو و خاشي راسو بين لوسايد، لابس غير سروال سورفيت فالكحل و من الفوق عريان، گعد راسو مخنزر مني سمع صوت تيليفون هزو شاف اسم المتصل و طيح ايدو وهو كيسوط، تقلب على ظهرو دوز يدو على شعرو لي كان طايح على عينيه رجعوا اللور و جاوب
<br>
<br>
<br>
وارن(بصوت مدعدع): ياس <br>
نيكو: واش باقي ناعس؟ نسيتي بلي اليوم عندنا التصوير <br>
وارن(زفر بعياء): سبقوني نتوما للموقع و بداو نقضي واحد الغرض و نلحق عليكم <br>
نيكو: اوكي <br>
<br>
<br>
قطع معاه و ناض دخل للدوش دوش و خرج بدل عليه، لبس سروال جينز اسود مع تيشرت فاللون الأحمر، قاد شعروا عشوائيا و رش عطروا، هز احد الملفات لي كانت فوق الكوافوز مع سوارت و خرج مسرع
<br>
<br>
<br>
<br>
       «قصــــــــــــر البـديـــــــــــــــع - مراكــــــش» 
<br>
<br>
<br>
<br>
وسط قصر البديع المعروف بالبناء ديالوا القديم و الجميل كانت مجموعة بروميثيوس لي اختارت القصر كأول وجهة للتصوير، طبلة كبيرة مستفين فوق منها مجموعة من الملابس الرياضية و كذلك عدة أحذية، جميع أعضاء الفريق كانوا متواجدين باستثناء وارن 
<br>
<br>
إيميلي: أوووف وارن تعطل بزاف <br>
جوس(كيقلب فالحوايج): نيكو هضر معاه و قاليه نبداو بلاما نتسناوه <br>
إيميلي(بعصبية): ولكن كيفاش نبداو بلا بيه راه خاصو يكون حاضر <br>
جوس(باستهزاء): بما انك النائبة ديالو لي منابتش عليه فالمقر الرئيسي نوبي عليه هنا <br>
نيكو(غمزوا): جوس لبس بزربة خاصنا نبداو، ليون حتى انت بدا تلبس <br>
ويل: ديفد شنو غتصور؟ <br>
ديفد: فيديوغراف تكلف انت بالفوتوغراف <br>
ويل: مشات <br>
<br>
<br>
خداو دراري أول لبسة و توجهوا لوحدة من الغرف المتنقلة لي جابوها معاهم باش يبدلوا
<br>
<br>
أمام شركة رودري وقفات سيارة وارن و هبط منها متوجه لمدخل الشركة بدون موعد مسبق لي مكانش بحاجة ليه، لأن الاسم ديالو بوحدوا غادي يفتح ليه الأبواب <br>
<br> 
في مكتب فيديريكو، جالس هذا الأخير فالكرسي ديالوا خلف المكتب الضخم مراقب وارن بفضول شيئا ما رغم أنه كان عارف سبب زيارتو هو موضوع العمل سكينة <br>
<br>
فيديريكو: مكنتش متوقع أن المدير العام بنفسو غادي يجي لمناقشة موضوع موظفة بسيطة، توقعت غادي تصيفط واحد من المدراء ديال شركته فاجأتيني صراحة بانلي مهتمين بزاف بيها <br>
<br>
وارن ( بابتسامة ساخرة): نقدروا نقولوا أننا مهتمين بالعمل مع أفضل المواهب، و سكينة وحدة منهم، ولكن أنا هنا باش ناقش أمر آخر أكثر (لاح عليه ضوسي) قانونية (بصرامة) عقدك معاها كيقول أنه كل شهرين خاص الشركة ديالك توفر ليها 6 المشاريع تخدمهم ياك ولالا؟ ولكن شركتك فأخر شهرين وفرات ليها فقط مشروعين و هذا انتهاك واضح للبند السابع من العقد، هادشي كيعني أن سكينة يمكن ليها تطلب إعادة التفاوض على العقد، أو ببساطة (سكت شوية) تفسخوا بالكامل  <br>
<br>
فيديريكو (تغيرت ملامح ديالوا لكن تظاهر بالثبات): و انت شنو دخلك فهادشي؟ <br>
<br>
وارن(قرب شوية عندو و هضر بصوت منخفض صارم): دخلني، أنا الوحيد هنا الي عطاك فرصة لإنقاذ الموقف، لحد الساعة مقلت ليها والوا، لكني نقدر نديرها فأي لحظة وأنت عارف مزيان شنو غادي يوقع بعدها <br>
<br>
<br>
سكت فيديريكو شوية حينت عارف شنو كيقصد وارن بشنو غادي يوقع الى عرفات سكينة بموضوع البند لي مطبقش، وقتها تقدر تفسخ العقد ببساطة و بدون تعويضات للشركة
  <br>
<br>
<br>
وارن (متكي اللور بابتسامة باردة): هادشي علاش غادي نعطيك حل بسيط اسمح ليها بالخدمة معنا على هاد المشروع و نعتبر الأمر صفقة عادلة، حنا ماشي الهدف ديالنا نبعدوها على شركتك، حنا بغيناها فقط لمدة شهر واحد، من بعد ترجع و هاكدا غادي نسا تمامًا هاد البند و نكمل حياتي كأن شيئًا لم يكن <br>
<br>
<br>
<br>
 كانت الصفقة واضحة إما أنه يسمح ليها بالعمل مع بروميثيوس، أو يخاطر بخسارتها للأبد <br>  
بعد لحظات من التفكير، زفر بضيق و نطق ببطئ <br>
<br>
<br>
فيديريكو: شهر واحد فقط وبعدها تنسى الأمر <br>
وارن(بابتسامة انتصار): اتفقنا <br>
 
            </p>


            <!-- نص الرواية للجزء الأول هنا -->
