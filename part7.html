<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-sc> ale=1.0"
    <title> </title>
    <!-- ربط ملف CSS مشترك -->
    <link rel="stylesheet" href="styles.css">
    <!-- إضافة خط "أميري" من Google Fonts -->
    <link href="https://fonts.googleapis.com/css2?family=Amiri&display=swap" rel="stylesheet">
</head>
<body>
    <div class="part5">
        <!-- عنوان الرواية -->

        <!-- محتوى الجزء الأول -->
        <div class="0part5">
           <p>
 
 داخل المكتب الفخم، جالس وارن على إحدى الأرائك الجلدية رجل فوق رجل، بينما فيديريكو واقف قدام النافذة و كيكمي ببطء وهو كيحاول مع كل نطرة يتقبل الأمر الي مكانش باغيه نهائياً <br>
جبد تيليفونو من الجيب و دوز نمرة و حط تليفون على وذنوا <br>
<br>
<br>
فيديريكو (بصوته الهادئ): سكينة تعالي عندي لمكتب دابا 
<br>
<br>
<br>
عند سكينة لي كانت فاستوديو التصوير كتساعد فأحد المشاريع، حتى وصلها الاتصال من عند فيديريكو هزات حاجبها باستغراب شنو غادي يكون بغاها دابا وهو عارف انها خدامة، حطات الكاميرا جانبًا و توجهات للمكتب ديالو، وصلات دقات و غير سمعات الإذن فتحات الباب، استغربات فاش لاحظات وجود وارن، شافت في فيديريكو باستفسار و حولات نظرها لوارن لي انتابه لأنها كتشوف فيه و هز عينيه فيها بابتسامة جانبية ممفهوماش <br>
  <br>
<br>
فيديريكو(بصوت بارد): جلسي <br>
<br>
<br>
جلسات على الكرسي المقابل مع وارن، و هي على أحر من الجمر باش تعرف شنو واقع <br>
بعد صمت قصير، زفر فيديريكو بضيق و نطق <br>
<br>
<br>
<br>
فيديريكو: وافقت على أنك تخدمي مع بروميثيوس فالمشروع ديالهم <br>
<br>
<br>
خرجات عينيها شوية بصدمة متوقعاتش انه يوافق بهاد البساطة و يخليها تخدم مع شركة منافسة ليه فالسوق العالمية، بقات كتشوف فيه للحظة و دورات راسها شافت فوارن كذلك لي كان بدوروا كيشوف فيها و كيتسنى ردة فعلها <br>
<br>
<br>
سكينة: علاش احم علاش بدلتي رأيك؟ <br>
فيديريكو(بنبرة شبه مستسلمة): حينت أنا رجل أعمال و كنعرف إمتى كيخصني نقدم بعض التنازلات (سكت شوية) باش منفقدش كلشي <br>
 <br>
<br>
بقات سكينة كتشوف فيه من بعد كلماتوا الأخيرة كتحاول تستوعب و تفهم شنو قال و شنو كيقصد بيخسر كلشي، و من جهة اخرى حسات بالاحباط و أنه يقدر يتخلى على موهبتها ببساطة رغم أنها متفانية و ملتزمة فخدمتها 
تلفتات لعند وارن الي كان جالس بكل ثقة و متكي على الكرسي، كتشوف فهاد الشخص غريب الأطوار، للحظة انتابها شعور أن هاد الشخص الغريب يقدر يكون قدر موهبتها كثر من فيديريكو لي مدة وهي كتعرفوا مدة هادي، تلفتات عند فيديريكو و نطقات كاسرة حاجز الصمت
<br>
<br>
<br>

سكينة(باستفسار): أنت موافق إذًا؟ معندك حتى شي مانع؟ <br>
فيديريكو (ابتاسم ليها): اه معنديش مانع انك تخدمي مع بروميثيوس <br>
<br>
<br>
<br>
شافت فيه سكينة بإحباط و تلفتات عند وارن بعدما سمعاتوا حنحن و نطق بنبرة مستفزة <br>
<br>
<br>
وارن: مزيان بما أن الأمور توضحات دابا ندوزوا للتفاصيل محتاجين سكينة في هاد المشروع لمدة شهر، و غادي يتم دفع المبلغ المتفق عليه ليها هي شخصياً بدون تحويل اي نسبة للشركة واش عندك شي اعتراض سيد فيديريكو؟ <br>
<br>
فيديريكو (زير على فكو): لا  لكن بشرط واحد (سكت شوية و كمل) غادي تخدم مع بروميثيوس فقط في هاد المشروع، و من بعدها ترجع لرودري و من اليوم لا عروض أخرى، ولا محاولات لاستقطابها <br>
 <br>
وارن(بابتسامة مستفزة): بانلي أنك مفاوض صعبة اسي فيديريكو، ولكن كنتافق معاك فنقطة وحدة، ولكن شكون عرف تقدر سكينة تعجبها الخدمة معانا و متبغيش ترجع <br>
<br>
فيديريكو(شاف فيه بتحذير و خاطب سكينة): أنت موافقة؟ <br>
<br>
<br>
سكينة فترة و هي منزلة تينيها كتشوف عند رجليها و سارحة بتفكيرها كتفكر أن هاد القرار ليس مجرد انتقال بين مشروعين، ولكن يقدر يكون نقطة تحوّل في حياتها المهنية بالكامل، تنفسات بعمق و هزات راسها فيهم بعد مدة بسيطة نطقات <br>
<br>
<br>
سكينة(بحزم): أنا موافقة <br>
<br>
<br>
ابتاسم وارن برضى، و فيديريكو غمض عينيه مزير عليهم للحظة حس كأنه خسرها، حل عينيه و نطق بصوت منخفض <br>
<br>
<br>
فيديريكو: كنتمنى متندميش على هاد القرار اسكينة
<br>
<br>
<br>
بعد مدة سدات سكينة باب مكتب فيديريكو من وراها، و هي حاسة كأنها عاد خرجات من معركة ما كانتش كتوقع انها غادي تخوضها بهاد الطريقة، كانت حاسة بمزيج من الإحباط و كتفكر واش هي ماشي بديك الأهمية و المهنية لي يتم التخلي عنها ببساطة ولو لفترة فقط و إحساس بالحماس أنها أولا غادي تاخذ تجربة جديدة مع شركة أخرى لي أصرات على العمل معاها هي بالضبط الشيء لي رجع ليها الثقة فنفسها و فقدراتها، و احساس بالتوتر حينت غادي تخدم مع الشخصية الغامضة لي ظهرات فجأة فحياتها و لخبطاتها <br>
تلفت عليها وارن لي كان كيتمشى حداها بعدما خرجوا بزوج من مكتب فيديريكو <br> 
<br>
<br>
وارن(بنبرة هادئة): كنت عارف أنني غادي نوصلك ليك فالنهاية و بالموافقة ديالكم <br>
سكينة(بضحكة ساخرة): أوه، يعني كانت عندك خطة بديلة كون ما وافقش فيديريكو؟ <br>
وارن(ببرود): دائمًا عندي خطة بديلة، ولكن وفّر عليا عناء استخدامها <br>
<br>
<br>
<br>
توقفات سكينة عند المصعد و ضغطات على الزر باش يتفتح بعدها تلفتات عليه و نطقات <br>
<br>
<br>
<br>
سكينة: و دابا امتى غادي تبدا الخدمة؟ 
<br>
<br>
وارن(شاف لساعتوا بابتسامة): التصوير بدا و هوما كيتسناو فينا باش نلتاحقوا بيهم <br>
<br>
<br>
<br>
تفتح باب المصعد و دخلات سكينة تلفتات ليه وهو باقي واقف خارج المصعد، رفعات حاجبها و نطقات بنبرة هادئة ولكن حادة <br>
<br>
<br>
<br>
سكينة: هادي خدمة و أنا غادي نكون معاكم فقط لأنني أمنت بالمشروع متوقعش شي حاجة اكثر من هادشي
<br>
<br>
وارن(ابتاسم معجب بذكاءها): بالطبع هادي مجرد خدمة
  <br>
<br>
<br>
بعد 30 دقيقة كانوا واقفين قدام قصر البديع، هازة حقيبة فيها البيسي ديالها ووارن حداهل هاز عليها حقيبة اخرى فيها الكاميرا ديالها مع العدسات، توجهوا لداخل القصر و بالضبط فالمكان المخصص للتصوير، كان جميع أفراد الفريق متواجدين و باديين فالتقاط الصور و الفيديوهات من جميع الزوايا، دخلات سكينة لي تفاجئ الجميع بالقدوم ديالها الا ويل لي كان عارف بالموضوع من قبل، إيميلي لي صغرات عينيها فيها و هي كتفكر فين شافتها قبل ما تزير على يدها بعدها عرفاتها هي البنت لي كانت كترقص مع وارن فالأمس، بعدما عرفها وارن على جميع الأعضاء ووراها ويل المهمة ديالها لي غادي تبدا مباشرة بعد استراحة الفترة الأولى من التصوير <br>
كانت هازة كاميرتها و كتتفقد موقع التصوير، الأضواء، الزوايا، و كل أنش فالمكان، بالنسبة ليها خاص كلشي يكون مثالي <br>
وارن كان واقف بعيد عليها بأمتار هاز فيديه قرعة ديال الماء وواقف مراقبها من بعيد بدون تدخل، كيشوف الطريقة الي كتدرس بيها كل زاوية، كيفاش عينيها كيتحركوا بتركيز و كل حركة فيها <br>
قاطع الشرود ديالو ويل لي وقف حداه و نطق بصوت منخافض <br>
<br>
  <br>
  <br>
ويل: كنظن ان الاختيار ديالك ليها كان صائب (شاف فيه) بانلي كتعرف شنو كدير <br>
وارن(اوما ليه بلاما يحيد عينيه عليها): بالضبط <br>
<br>
<br>
<br>
انتابهات ليهم سكينة أنهم سالاو استراحتهم و قربات منهم نطقات بتساؤل و بجدية <br>
<br>
 <br>
 <br>
سكينة: الى كان كلشي واجد، واش نقدروا نبداو؟ <br>
وارن(شاف لساعة): ويل عيط ليهم <br>
<br>
<br>
<br>
<br>
في اليوم التالي من التصوير، كانت سكينة مركزة على كل التفاصيل، كتحرك فالموقع بسلاسة و تعطي تعليماتها ووجهة نظرها لويل و ديفد، لأنه بالنسبة ليها هادي ماشي مجرد فرصة عمل جديدة بل إثبات لنفسها أنها تستحق أنها تكون في القمة، خدات كاميرتها و تأكدات من الإضاءة من بعدها بدات بالتقاط الصور السريعة لجوس لي كان هو العارض لي غادي تخدم معاه اليوم و لي تفاهمات هي وياه فالخدمة فاليوم الأول و جاها أقرب واحد لتفكيرها و أنه كيتحرك بسلاسة و بسرعة للزاوية لي كتبغي تلتاقط منها الصورة الموالية بدون الحاجة انها تهضر و تنبهوا 
ماشي بعيد عليهم بزاف كان واقف وارن مراقب الوضع كيف العادة بصمت مكانش من النوع الي كيتدخل بزاف كيبغي يخليهم يخدموا بخاطرهم و بدون ضغوط 
ليون مقدرش يتجاهل نظرات وارن المتكررة للمصورة الجديدة، قرب ليه و نطق بسخرية <br>
<br>
<br>
<br>
ليون: نظراتك غريبة، متأكد أنها هنا للخدمة و ماشي لحاجة أخرى؟ <br>
وارن(شاف فيه و نطق ببرود): كنراقب طريقة خدمتها لا غير <br>
ليون(بابتسامة جانبية): اه داكشي لي بان ليا حتى انا <br>
 <br>
<br>
<br>
<br>
بينما كان التصوير غادي بسلاسة، كان فيديريكو جالس في المكتب ديالو كيراجع بعض الأوراق قداموا، لي مكانش مركز فيها بتاتاً، گاع لي كيدور فرلسوا دابا هو موضوع سكينة و كيفاش لوا ليه الخصم ديالو يديه باش يخليها تخدم معاه ولي شاغل تفكيروا أكثر أنه عارف القضية أكبر من مجرد مشروع بسيط <br>
خرج من الشرود ديالوا بعدما صونا التليفون شاف لشاشة و قرا  اسم المتصل "إيزابيلا مونتيرو"، جاوب و حط التلفون على وذنوا مخاطب الطرف الأخر بالإيطالية <br>
<br>
<br>
<br>
فيديريكو (ابتسم بخبث): إيزابيلا متوقعتش تتصالي بيا بهاد السرعة   <br>
إيزابيلا: وصلاتني لخبار أنك خسرتي مصورتك المفضلة و خداها ليك الخصم ديالك ببساطة  <br> 
فيديريكو (بهدوء): مخسرتهاش، سمحت ليها تخدم معاهم فقط باش تجرب شي حاجة جديدة <br>
إيزابيلا(ضحكات بسخرية): علامن كضحك؟ اليوم مشروع غدا عقد و الى خرجات من تحت يدينا راك عارف مزيان شنو غادي يوقع <br>
فيديريكو:  عندك شي حل؟ تفضلي أنا كنسمع   <br>
<br>
  <br>
<br>
<br>
في اليوم الموالي من التصوير، بدا فريق بروميثيوس في العمل على مشاهد أكثر تعقيدًا، بحيث احتاجوا لاستخدام تأثيرات إضاءة مميزة و زوايا تصوير إبداعية  <br>
كانت سكينة مشغولة مع الإضاءة كتقاد فيها و خلات مشكلة واجهاتها فإعدادات الكاميرا هي اخر حاجة، فجأة بان ليها وارن كيهز نفس الكاميرا لي فيها المشكل، شدها بين يديه و شاف فيها لثواني قبل ميدخل لإعدادات ديالها باش يقادها، حطها و تراجع عاطيها بالظهر حتى وقف فاش سمعها هضرات معاه <br>
 <br>
<br>
<br>
سكينة(باعجاب): مكنظنش أنه واجب على مدير شركة بحجم بروميثيوس ولي مهمتو عقد الصفقات و تنظيم أمور الشركة إدارياً ينتابه و يعرف حتى الحلول و التفاصيل الصغيرة لي كتعلق بمشاكل الكاميرات  <br>
<br>
وارن(بابتسامة جانبية): مني تكون كتقود فريق ناجح، خاصك تكون كتفهم فكلشي، حتى أدق التفاصيل  <br>
<br>
<br>
<br>
يلاه غادي تجاوبوا حتى وقف عليهم واحد من المساعدين ديالهم و نطق بصوت متوتر <br>
<br>
<br>
<br>
المساعد: ميستر واحد الشخص من إدارة القصر بغا يهضر معاك دابا <br>
وارن(عقد حجبانوا): شنو واقع؟ <br>
<br>
<br>
<br>
قبل ميجاوب المساعد شاف رجل كبير شوية فالسن و لابس بدلة أنيقة كيتقدم نحوهم بخطوات ثابتة و عكاز فيدو كان فقط للديكور و من وراه جايين 2 ديال ليگارد   
<br>
<br>
<br>
<br>
الرجل(بنبرة حازمة): أنا المسؤول على تأجير القصر لتصوير الإعلانات، و بما أنك المسؤول على الفريق بغيت نعلمك أنه غاظي ينضم فريق إنتاج أخر للتصوير فالقصر و كيف شرحنا ليك من قبل كاينة غير هاد المساحة هي لي مخصصة للتصوير فقط، يعني خاص تقسم على زوج فرق
<br>
<br>
وارن(هز حاجبوا): اوكي ماشي مشكل ولكن واش نقدر نعرف معامن غادي نشارك المكان لي المفروض حجزتوا كامل <br>
<br>
الرجل: كنعتاذروا على هاد المشكل ولكن الشركة لي بغات تصور عندها نسبة من أسهم إدارة القصر لذلك مقدرناش نرفضوا الطلب و بالنسبة لمبلغ الحجز غادي تقوم الإدارة بإرجاع 50٪ منها لحساب الشركة ديالك <br>
<br>
وارن: باقي كنتسنى الجواب على السؤال ديالي <br>
<br>
الرجل: الفريق لي غادي تشاركوا معاه فالمساحة هو فريق من شركة رودري للانتاج <br>
<br>
سكينة(بصدمة بعدما سمعات الحديث كامل): كيفااااش <br> <br>
<br>
<br>
ويل و نيكو لي كانوا جاو ووقفوا ورا وارن سمعوا كلشي، و غير نطق سميت الشركة صفر ويل بسخرية و هو كيضحك باستهزاء <br>
<br>
<br>
ويل: اوووكي هادشي ماشي صدفة نهائياً  <br>
<br>
نيكو(لوارن): واش فنظرك فيديريكو من ورا هادشي؟ <br>
<br>
<br>
<br>
مجاوبوش وارن و اكتفى بالصمت، بعد مدة هز راسوا فالرجل و نطق <br>
<br>
<br>
وارن: امتى غادي يبداو التصوير؟ <br>
الرجل: المفروض دابا حينت هوما فالقصر حاليا <br>
وارن: و عاد كتعلمونا ياك؟ <br>
<br>
 ماشي بعيد عليهم واقف بين و جوس حدا بعضياتهم و متبعين الحدث <br>
<br>
بين(صفر): بان ليا الأمور بدات كتشعل <br>
جوس: داكشي لي بان ليا حتى أنا هههه <br>
بين(مصغر عينيه فوارن): عندي إحساس أن هاد القصة كتعلق بالمصورة <br>
جوس(ضربوا لقرفادتوا): دخل سوق راسك و متبقاش تحلل بزاف <br>
<br>
<br>
زفر وارن بسخط و تم غادي متوجه للإدارة باش يفهم هاد القصة ديال مشاركة مساحة 80 متر بين زوج شركات منافسة، وهو غادي تبعاتوا إيميلي كتجري و شدات فدراعوا
<br>
<br>
<br>
إيميلي: وارن بلاما تتحاك معاهم أصلا مبقاش لينا بزاف هنا، وارن، من الأفضل بلاما ندخلوا فصراعات لا داعي لها، خلينا نكملوا التصوير و بلاما ضيع وقتك فأمور مكتستحقش <br>
<br>
وارن(خنزر فيها): إيميلي أنا مدير شركة إنتاج دولية، وكل دقيقة من وقتي كتسوى بزاف، كون كان الموضوع ماشي مهم مكنتش غنكون هنا <br>
<br>
بين(بجهد و بسخرية): أولالا وارن عندك موهبة مذهلة في إنهاء المحادثات قبل متبدا <br>
<br>
<br>
طلق جوس ضحكة مكتومة و ضار عطاهم بالظهر باش ميعيقش، و إيميلي مكرهاتش الأرض تشق و تبلعها، دار وارن متوجه للإدارة مخليهم وراه
            </p>


            <!-- نص الرواية للجزء الأول هنا -->