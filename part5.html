<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-sc> ale=1.0"
    <title> </title>
    <!-- ربط ملف CSS مشترك -->
    <link rel="stylesheet" href="styles.css">
    <!-- إضافة خط "أميري" من Google Fonts -->
    <link href="https://fonts.googleapis.com/css2?family=Amiri&display=swap" rel="stylesheet">
</head>
<body>
    <div class="part5">
        <!-- عنوان الرواية -->

        <!-- محتوى الجزء الأول -->
        <div class="0part5">
            <p>
            
وسط المعرض كان وارن كيتمشى ببطء وهو كيشوف فالصور لي معلقة فالجدران، كيوقف عند كل صورة و يتأملها لفترة عاد يدوز لغيرها، عوج راسو و ظهرات شبه ابتاسمة جانبية على فمو مني لمح صورة بنت صغيرة واقفة على صخرة وسط الجبال، فاتحة يديها و ضحكتها واسعة و شعرها كيطير فالهواء، بقا كيتأمل فكل سنتيم من الصورة و كل تفصيل صغير أو كبير، فتح فمو و نطق بهمس
<br>
<br>
وارن(و عينيه على الصورة): سكينة السعدي
<br>
<br>
فجهة اخرى واقفة سكينة كضحك مع فيديريكو و تحاول تلف لوقت بينما بدا حفل التكريم، و هوما واقفين وقف عليهم احد المساعدين فالمعرض بابتسامة لقا التحية و كحز شوية باش يبان الشخص لي من وراه
<br>
<br>
المساعد: هادي هي صاحبة الصورة اميستر وارن
<br>
<br>
وارن حول عينيه ببطء ليها و بقا كيتأمل فعينيها، هي لي دورها مقابلاه بابتسامة متوترة من نظراتو ليها، بقا كيشوف فيها و عقلوا سافر لإحدى أجمل الذكريات لي دازوا فحياتوا، حتى فيقو من سهوتوا صوت فيديريكو لي حنحن ببحة خشن بعدها زير على خصر سكينة و قربها لعندو بتملك
<br>
<br>
فيديريكو: ميستر وارن فيليبس تشرفنا بلقاءك
<br>
<br>
وارن حول عينيه من وجها ببطء ليديه لي شاداها من خصرها ابتاسم ابتسامة غير مفهومة و هو مزير على قبضة يدو من بعد هز عينيه ففيديريكو لي كيبادلو نظرات التحدي و ماد ليه يديه، هبط عينيه شاف فيديه و صافحو مزير عليه
<br>
<br>
وارن(كيورك على هضرتوا): شرف ليا ميستر رودريگيز <br>
فيديريكو: شنو سبب زيارتك للمعرض <br>
وارن(بابتسامة): شغف الاستكشاف (حول عينيه لسكينة) مغاديش تعرفنا على الأنسة؟ <br>
فيديريكو: هادي سكينة موظفة مصورة عندي و عندها صور معروضة هنا هاد السنة <br>
وارن(شاف يديه لي خصرها بابتسامة و نطق باستهزاء): موظفة <br>
فيديريكو (مخاطب سكينة): هذا وارن فيليبس مالك و مدير شركة بروميثيوس البريطانية المتخصصة فمجال الانتاج <br>
سكينة(مدات يدها تصافحوا): تشرفت بمعرفتك مستر وارن
<br>
<br>
صافحها وارن بدوروا و بقا مزير على يدها وسط يدوا وهو مبتاسم ليها
<br>
<br>
وارن: الشرف ليا أنني نتعرف على مبدعة بحالك <br>
سكينة(سلتات يدها باحراج): ههه شكرا ليك <br>
وارن: ممكن نهضروا دقيقة على انفراد؟ 
<br>
<br>
سكينة شافت ففيديريكو لي ظهر عليه الانزعاج من حضور وارن و كيفاش كيشوف فسكينة و دابا كيطلب منها يهضروا على انفراد، حاول يبتاسم و ميبنينش على شنو واقع فالداخل ديالو شار ليها براسها انه غادي يتسناها هنا حتى تسالي <br>
سبقها وارن و لحقات عليه، غادية و كتشوف فظهروا من اللور و انتابها شعور بالغرابة تجاه هاد الشخص، حاسة كأنها شافتو من قبل ولكن معاقلاش واش بصح شافتوا فشي بلاصة اولا غير احساس عابر كيجينا مرة مرة
داز وارن على لبيفي خدا كأس مشروب و كأس عصير البرتقال توجه لاحدى الطاولات ووقف جنبها، وصلات حداه سكينة و حط قدامها الكاس ديال العصير الاخيرة بدورها لي بقات كتشوف فالكاس و تساءلات كثيرة كدور فراسها حتى خرجها منهم فاش هضر
<br>
<br>
وارن: ندخلوا فصلب الموضوع مباشرة، كيفما عرفتي انا عندي شركة للانتاج و حاليا حنا خدامين على مشروع اعلاني جديد هنا فمراكش <br>
سكينة(بابتسامة): مزيان بالتوفيق مراكش مدينة زوينة و اشهار فيها كنظن غادي يطلع رائع <br>
وارن: بالضبط هادشي فاش فكرنا حتى حنا، لكن حنا كنقلبوا على مصور محلي لي ينضم لفريقنا فهاد المشروع، مصور لي يكون ابن المنطقة و كيعرفها مزيان <br>
سكينة: و اشنو المطلوب مني انا؟ <br>
وارن: انك تكوني انت هي المصور الي ينضم لفريقنا <br>
سكينة: الصراحة انا منقدرش حينت عندي التزامات مع شركة ********* <br>
وارن: مكنظنش المدير ديالك غادي يرفضلك الطلب الى كنتي مهتمة تنضمي لينا اولالا؟ <br>
سكينة: مفهمتش؟ <br>
وارن: الصراحة انا مهتم بالعمل معاك طريقة التصوير ديالك احترافية لذلك غادي نقدم ليك عرض عمل لمدة شهر بثمن 20000 دولار كاش <br>
سكينة(بصدمة): شنوووو؟ <br>
وارن(بابتسامة حط قدامها كارت فيزيت): هذا الرقم ديالي كنتسنى الرد ديالك و حبدا لو بسرعة لانه معندناش الوقت (تقدم خدا يدها و باسها بجنتلمانية) استمتعي بامسيتك گود باي <br>
<br>


انساحب و خلاها مصدومة مقادراش تستوعب شنو قال اولا التصرفات ديالو الغريبة، تنهدات و هزات لكارت فيزيت ديالو لقات عليها نظرة و توجهات عند فيديريكو لي كان جاري مع الوضع من ساعة ما تحركوا من حداه، وصلات عندوا و بدون اي مقدمات باشرات فالحديث. 
<br>
<br>
سكينة(وراتو لكارت فيزيت): اقتارح عليا العمل معاهم فمشروع اعلاني مقابل 20000 دولار <br>
فيديريكو (بهدوء خدا من عندها لكارت فيزيت دارها فجيبو): و حنا طبعاً مغاديش نوافقوا <br>
سكينة(تنهدات): لي بانليك <br>
<br>
استمرات الأمسية لعدة ساعات كان من خلالها حفل التكريم و توزيع الجوائز على المشاركين هاد السنة، بعدها وصل فيديريكو سكينة للدار و توجه هو لدارو <br>
فاليوم الموالي عاودات سكينة لبنات شنو طرا معاهم فالحفل ديال البارح و استغربوا بدورهم من هاد الغريب و الثمن الخيالي لي اقتارح مقابل مشروع عادي و حتى وحدة منهم منتاقدات تصرف فيديريكو لي رفض فصفتو مديرها و ملتازمة معاه بعقد لمدة 3 سنوات لي احد البنود ديالو كتقول ممنوع عليها التعامل مع شركات انتاج اخرى في مدة سريان العقد الا الهام لي مقبلاتش التصرف ديالو و كيفاش فرض رأيو بدون ما يشاورها اصلا واش باغية تكمل معاه <br>
بعد مرور يومين على ديك الليلة اتاصل فيديريكو بسكينة و علمها تجي هي و البنات لاحد المطاعم المرموقة في المدينة في تلك الليلة لأنه محضر احتفال صغير بمناسبة التكريم ديالها لي غادي يحضر ليها عدة موظفين زملاءها فالعمل <br>
بداو البنات كيوجدوا ميلبسوا و يقادوا فراسهم باش يبانوا فأحسن حلة اليوم، سكينة لي تألقات بفستان فلگرونة طويل من الفوق مزير على طايتها و من لتحت جا واسع شوية و عندو فتحة طالعة حتى لفخذها، فاطمة و جواهر لي لبسو بحال بحال فساتين فالاخضر بااارد فايتين ركبة بشوية و تقريبا نفس ستايل من الفوق مزيرين و لتحت واسعين و بالكمام، الهام اكتفت فقط هي و دنيا باونسومبلات دنيا لبساتها فالغوز و الهام فالازرق ملكي، جايين على شكر سروال كوستيم واسع لابسين معاه تريكو قطن باليدين فالابيض عاد جيلي فنفس لون السروال، كلهم طالقين شعرهم و حاطين مكياج ليلي صارخ، وضعوا اخر اللمسات على اللوك ديالهم و اخذوا اخر النظرات من بعدها هبطوا باش ينطالقوا لعنوان لي قال ليهم فيديريكو غادي تقام فيه الأمسية، هبطوا حتى لتحت و رجعات الهام بسرعة للدار بحجة انها نسات التلفون ديالها دوزات رقم و بقات كتصوني حتى قطع و عاودات صونات، ضربات رجليها مع الارض و هي كتأفأف مني مردش، كتبات رسالة بسرعة صيفطاتها و رجعات لعندهم ركبوا و توجهوا للمكان. 
بعد نصف ساعة كانت هناك طاولة كبيرة و طويلة على شكل مستطيل، جالسين فيها لبنات مع مجموعة من شباب و لبنات الاخرين لي هما زملاء لسكينة و الهام في العمل و اكيد كيترأس الطاولة فيديريكو لي مكتفي بابتسامة هادئة وهو مراقب الأجواء، في نفس المطعم جالسة مجموعة اخرى غير هاد المرة هي مجموعة بروميثيوس، جالس كل من وارن و جنبو إيميلي، ويل و نيكو و الصديقات ديالهم، بين و ديفيد الي هو المصور الاساسي ديال الشركة و النائب ديال ويل، بحضور شخص اخر الي هو حسين اللقب بـ ليون وهو عارض أزياء إيراني ذو ملامح سوداء حادة وهو صديق وارن الانتيم فنفس الوقت. 
جالسين فمكان على شكل فوتويات و قدامهم مشروبات متنوعة، دخل شخص اخر و انضم للمجموعة وهو كيضحك و يبسط مع الجميع، كان شاب أبيض البشرة و ذو عيون خضراء، لحيتو و شعروا لي كانوا فاللون البني، جسموا رياضي بامتياز، جوس عارض ازياء بريطاني و مدرب فنفس الوقت و كذلك هو من الاصدقاء المقربين و المميزين عند وارن، شخص كوميدي بامتياز عكس شخصية وارن و ليون الصارمين <br>
<br>

جوس: متوحشتونيش ههههه <br>
ليون(كيطلع و يهبط فيه): بزاااااف گاع <br>
جوس(ميق فيه): و مالنا على دوك شوفات واكلك فالورث<br>
وارن: بديتو؟ <br>
إيميلي(بميوعة): هه مفهمتش علاش ديما مشادين<br> 
<br>
الكل شاف فيها بدون ميجاوبها حتى واحد، تقرصات و ابتاسمات كتبين كأن الوضع عادي، مدات يدها خدات مشروب و سكتات <br> 
تطلقات اغنية رومانسية ذات لحن هادئ لي خلات أغلب الموجودين فالمطعم ينوضوا باش يرقصوا مع الحبيبات او الزوجات ديالهم، كل من نيكو و ويل ناضو باش يرقصوا مع صديقاتهم، إيميلي لي طلبات من وارن أنهم يرقصوا الا انه امتانع، لكن سرعان ما بدل الرأي ديالوا فاش بانتليه سكينة كترقص مع فيديريكو لي كان عارف بالوجود ديالهم هنا فالمطعم، وقف وهو كيقاد فحوايجو كان لابس سروال ثوب فالبلومارين مع تريكو قطن بالكمام فالابيض خاشيه فيه، وقف و مد يدو لإيميلي لي لقلوبة غادي يخرجوا من عينيها <br> 
<br>
جوس(لمح شي حاجة): حتى انا غادي نضم للرقصة الجماعية ههههه<br> 
<br>
ناض جوس و توجه لعند الشخص المعني، وارن جر إيميلي حتى لحلبة الرقص و بدا الرقص هو وياها <br>
جوس لي توجه عند إلهام لي كانت عاطياه بالظهر تحنا و هضر فوذنيها <br>
<br>
جوس: الزين ديالي <br> 
الهام(قفزات و دارت عندو): هذا انت عاد جاي <br>
جوس(حط يدو على خصرها): سمحيلي الحب كان عندي واحد الغرض <br> 
الهام(بعدات عليه): صحاباتي هنا واش باغي تفضحني <br> 
جوس(مد يدو و غمزها): اذن سمحيلي برقصة معاك باش ناخذوا راحتنا <br>
<br>
ابتاسمات ليه و مدات يدها، جرها للحلبة حط يديه على خصرها جارها لعندو وهي ضورات يديها على عنقوا <br>
<br>
الهام: شفتي سكينة معامن كترقص ياك؟ <br>
جوس(ضور غير عينيه): اه علاش؟ <br>
الهام: غير تجي وقت لباساج دفعني عليها <br>
جوس: هههه علاش ناوية انت <br>
الهام: دير لي قلت ليك بلا كثرة الأسئلة <br> 
<br>
بقاو كيرقصوا لعدة دقايق و من بعدها بداو كيباصيو لبنات لي عندهم لشباب اخرين و يشدوا بنت اخرى يرقصوا معاها، فهاد لحظة جوس دار انه غادي يباصي الهام و دفعها بلطف على سكينة، الهام مثلات كأنها غادي تشد فيها و دفعاتها لعند وارن لي بسرعة التاقطها فالحضن ديالوا و غمز لإلهام بمعنى برافوا <br> 
رجعات الهام عند جوس و هي كضحك لي كان متابع لبلان <br>
<br>
جوس(كيضحك): قولي ليا نتوما متافقين <br>
الهام: هههه كيعجبني ندير لخير <br>
جوس: ههههه حمقة <br>
<br>
عند وارن لي فور ما حط ايديه على خصر سكينة حس بحال الضو ضربوا و و سخونية طلعات معاه وهي قريبة ليه لهاد الدرجة ايديها بزوج على صدروا لي طيلع و ينزل بسرعة كأن قلبوا غادي يخرج من وسطوا بقاو كيتاميلوا ببطئ و هوما كيشوفوا فبعضياتهم بعضياتهم <br>
سكينة لي تصدمات فاش لقاتوا هو وولات كتحس بعدم ارتياح خاصة من نظراتوا ليها، نزلات عينيها و فيكساتها على يديها فقط و حاولات تتجاوز النظر فيه، هاد الغريب الي عاد عرفاتوا و كيفاش وثرها فلقاءهم الأول بنظراتوا و تصرفاتوا الغريبة و العرض ديالوا و الان هاهي كتلاقاه لثاني مرة و نفس الاحساس بالتوتر كيراودها <br>
<br>
وارن(بلع ريقو و تحنى لعند وذنها نطق بهمس): جيتي زوينة بزاف <br>
سكينة(طرطقات عينيها و معرفات باش ترد): ش شكرا<br> 
وارن(تقاد معاها وهو مبتاسم): تسنيت الاتصال ديالك<br> 
سكينة(بتوتر): ااا الصراحة ف فيديريكو م مبغاش<br>
وارن(زير على خصرها): وانت؟ واش باغا؟ <br>
سكينة(كتبلع ريقها): ا انا حتى الى كنت باغا ميمكنش ل ليا نقبل بدون الموافقة ديالو <br>
وارن(دوز لسانو على سنانو): بالنسبة ليك رأيوا مهم لهاد الدرجة؟ <br>
سكينة: كيبقى المدير ديالي <br>
وارن: مدير ولا حاجة اخرى؟ <br>
سكينة(شافت فيه): كنظن الحوار ديالنا سالا هنا <br>
وارن: 30000 دولار <br>
سكينة: ولو ترفع الثمن اضعاف منقدرش نخسر وظيفتي لي تعبت على قبلها <br>
وارن(بغضب مكتوم): لي بغيتي <br>
<br>
باصاها و استلم إيميلي ابتاسم ليها و كمل الرقص ديالو عادي عكس فالداخل لي كيغلي، فكرة انها رفضات العرض ديالوا مقادرش يتقبلها و غير كيتفكر السبب علاش رفضات كيزفر بسخط <br>
<br>
إيميلي(بتساؤل): شكون هاديك البنت؟ <br>
وارن(هز حاجبوا): اينا بنت؟ <br>
إيميلي: لي كنتي كترقص معاها! <br>
وارن(زفر): إيميلي متنسايش أن الرقصة كانت جماعية سو ماشي اي وحدة رقصت معاها غادي نكون كنعرفها <br>
إيميلي(بغات تلطف الجو): أنا غير شفتكم طولتوا فالهضرة قلت يمكن شي معرفة قديمة احبيبي <br>
وارن(بعد مدة وهو كيشوف فيها): تتقدري تعتابريها هاكدا معرفة قديمة، صفحة و تطوات <br>

            </p>


            <!-- نص الرواية للجزء الأول هنا -->