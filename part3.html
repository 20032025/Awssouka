<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-sc> ale=1.0"
    <title> </title>
    <!-- ربط ملف CSS مشترك -->
    <link rel="stylesheet" href="styles.css">
    <!-- إضافة خط "أميري" من Google Fonts -->
    <link href="https://fonts.googleapis.com/css2?family=Amiri&display=swap" rel="stylesheet">
</head>
<body>
    <div class="part3">
        <!-- عنوان الرواية -->

        <!-- محتوى الجزء الأول -->
        <div class="00part3">
            <p>
                   « غلــــــوستــر - بريــطـانيـــــا »
<br>
<br>


ببنيتو الرياضية الضخمة خارج من صالة الرياضة لي عندوا فالدار هاز قرعة ديال الماء فيديه و فوطة كيمسح بيها وجهوا من العرق، توجه للدرج و طلع لغرفة ديالو و دخل مباشرة للدوش، بعد عشر دقائق خرج لاوي عليه فوطة و خصلات شعروا البني كتقطر على جسموا لي كلوا وشام، هز عينيه الرماديتين تجاه الباب بعدما سمع طرقة خفيفة، عطا الاذن و بعدها دخلات فتاة فمقتبل العمر لابسة لباس الخادمات، هازة فيدها بلاطو فيه كوب من القهوة السوداء السادة الساخنة حطاتوا فوق الكوافوز و انساحبات
<br>

تقدم خدا الكوب و تقاد مع شرفة كيشوف فالحديقة قداموا و عقلوا كيفكر فشحال من حاجة، بدا كيحتسي القهوة ديالوا بهدوء حتى سالاها، حط الكوب و توجه هز البيسي ديالو، فتحوا و بدا كيقرا فجدول أعمالوا لليوم
<br>


اجتماع مع اعضاء مجلس الإدارة في الساعة 11 صباحاً لمناقشة تطورات الشركة خلال الربع الأول من السنة، غداء عمل مع فريق الانتاج الاعلاني مع 2 لمناقشة المشروع الجديد
<br>

سد البيسي دوز يديه على لحيتوا بتفكير و من بعد توجه لدريسينغ، بعد دقائق خرج لابس بدلة سوداء مع قميجة فنفس اللون فاتح صدايفها الفوقانيين و بلا گرافات مع صباط فاللون الاسود اللامع، تقاد مع المرايا و بدا كيقاد فشعروا بيديه هو و اللحية ديالو، هز عطروا رشوا، تلفونوا و احد الملفات لي كانوا فوق الكوافوز، حل الباب و هبط <br> 
توجه لطاولة الإفطار و جلس كيفطر حتى سالا هز سربيتة و مسح فمو بلباقة من بعدها وقف و توجه لخارج الفيلا، وقف كان شوية شتا خفيفة مثل اغلب الايام، جا احد الشباب لي من شكل ديالو باين المساعد، هاز فيديه مظل شدوا من عندوا و تاجه لسيارتوا من نوع ميرسيديس فالاسود طلع و عاود عطا لمظل للمساعد، ضار الشاب بغا يرجع حتى ناداه 
<br>
<br>
وارن: أليكس <br>
أليكس: تحت أمرك سي وارن<br>
وارن: اتاصل بالدار و علمهم أنني أنا و بين كنعتاذروا أننا مغاديش نتغداو معاهم اليوم، عندي اجتماعات طول اليوم و بين عندوا جلسة تصويرية <br>
أليكس: أمرك ميستر فيليبس<br>
<br>

دار نظارتوا دور الفولون و غير خرج برا الفيلا كسيرا و شاد طريق لندن فين كاين الفرع الرئيسي ديال الشركة ولي مترأسوا هو شخصياً <br>
بعد ساعتين و نصف كان وسط مدينة لندن و توجه مباشرة لمنطقة كاناري وارف فين كتواجد الشركة ديالو<br>
مدة قصيرة و كان وسط مكان كله بنايات شاهقة تعانق السحاب، منطقة المكاتب و الشركات الضخمة بامتياز<br>
باركا قدام وحدة من لبنايات و هبط، جا عندوا الحارس بزربة خدا سوارت طوموبيل باش يدخلها لباركينغ ديال الشركة وهو تقدم بخطوات ثابتة، تفتح ليه الباب الزجاجي اوتوماتيك و دخل، گاع الموظفين تحول نظرهم ليه و لي كان كيقاد شي حاجة بدا كيحاول يتقن فيها، نظاراتوا من النوع الفيمي مكتخليش الناس تعرف فين كيشوف بالضبط لذلك كتلقى الكل مرتبك، اما هو ما مسوق لحتى واحد فيهم<br>
وصل لعند الاسانسير ضغط على زر باش تفتح و دخل طابا رقم الطابق ما قبل الاخير وهو يتسد الباب <br>
تفتح الاسانسير فالطابق رقم 24 خرج و توجه للمكتب ديالو، السكرتيرة الخاصة بيه هزات شي ملفات و لحقات عليه، غير دخل حيد نظارات ديالو و جلس فتح الحاسوب  وهو يسمع الباب كتدق، عطا الاذن بالدخول، دخلات سكرتيرة و قربات حدا المكتب و حطاتلوا بعض الملفات قداموا <br>
<br> 

سكرتيرة: هادو ملفات الاجتماعات لي عندك اليوم اميستر تبغي شي حاجة اخرى؟ <br>
وارن(شاف للساعة ديالو باقية نصف ساعة): جيبيلي قهوة<br>
سكرتيرة: أمرك <br>
<br>

مشات سكرتيرة هو حل الملفات لقا عليهم نظرة سريعة، بعد فترة جابت ليه القهوة شربها و توجه لقاعة الاجتماعات<br>
دخل لقا 9 ديال الاشخاص متواجدين فالقاعة 5 البنات و 4 دراري، القى عليهم التحية و جلس و افتتاح الحوار

<br>
<br>
وارن: مرحبا بالجميع و كنشكركم على الحضور ديالكم اليوم غادي ناقشوا تقرير الأعمال للربع الأول من العام و الخطط المستقبلية للشركة، أولاً، بغيت نشكر كل واحد منكم على جهوده المبذولة خلال الربع الأول، نتائجنا ممتازة و تجاوزنا توقعاتنا المالية، إيميلي تفضلي
<br>
<br>
بعدما كمل وارن الحديث ديالوا وجه نظروا لوحدة من الحضور، بنت شقراء ذات بشرة حنطية و عيون زرقاء، مني شافتو شاف فيها ابتاسمت و بدات حوارها
<br>
<br>
إميلي(نائبة المدير): شكرًا السيد المدير التنفيذي، دابا بغينا نسمعوا كل واحد منكم شنو الخطط و التحديات الي واجهاتهم، نبدا معاك جيمس، كمدير مالي بغيت منك تشرح لينا التحليل المالي التفصيلي للشركة خلال الربع الأول، و شنو هي  التوقعات المالية للربع الثاني<br><br>
جيمس(مدير المالية): بالتأكيد إميلي بالنسبة للإيرادات 15 مليون جنيه إسترليني، بزيادة 15% عن الربع نفسه من العام الماضي، مصادر الإيرادات عندنا 60% من تصوير الإعلانات للتلفزيون و اليوتيوب و 30% من تصوير الإعلانات للعلامات التجارية عبر الإنترنت، 10% من تصوير الأحداث و الفعاليات الخاصة، التكاليف 6 ملايين جنيه إسترليني، بانخفاض 5% عن الربع نفسه من العام الماضي، بالنسبة لأنواع التكاليف عندنا 40% تكاليف فريق التصوير و الإنتاج و 30% تكاليف التجهيزات و الأدوات، 30% تكاليف التسويق و الإعلان على الخدمات ديالنا، أما بالنسبة للأرباح الصافية و هي الأهم 23 مليون جنيه إسترليني، بزيادة 20% عن الربع نفسه من العام الماضي، التوقعات المالية للربع الثاني هي زيادة الإيرادات بنسبة 12% و تحقيق أرباح صافية بنسبة 22٪<br>
<br>
إميلي(شافت فيه) : شكراً جيمس،  ريان تفضل<br>
<br>
ريان(مدير التسويق الرقمي): شكرًا إميلي تقريري عن استراتيجيات التسويق الرقمية للربع الثاني كما يلي، بالنسبة لزيادة الوجود ديالنا على منصات التواصل الاجتماعي، أولا زيادة المشاركات على إنستجرام بنسبة 30%، ثانيا زيادة المشاركات على فيسبوك بنسبة 25%، ثالثا زيادة المشاركات على تويتر بنسبة 20%، أما بالنسبة لتطوير حملات الإعلان عبر الإنترنت، زيادة ميزانية الإعلان على جوجل بنسبة 15%، تطوير حملات إعلانية على فيسبوك و إنستجرام بنسبة 20%، تحسين تجربة المستخدم على موقعنا الإلكتروني، تحسين سرعة تحميل الموقع بنسبة 30% ثم تحسين التصميم والإستجابة للموقع بنسبة 25% <br>
اما بالنسبة لتعزيز الشراكات مع المؤثرين على الإنترنت، تعاونا مع 17 مؤثر على الإنترنت لتعزيز خدماتنا بنسبة 20%، أما بخصوص أهداف التسويق الرقمية للربع الثاني فهي زيادة زيارات الموقع الإلكتروني بنسبة 25٪ زيادة المبيعات عبر الإنترنت بنسبة 30%، زيادة عدد العملاء الجدد بنسبة 20%، كان هذا هو التقرير ديالي بخصوص استراتيجيات التسويق الرقمية للربع الثاني و شكرا مرة اخرى <br>
<br>
إميلي: صوفيا<br>
<br>
صوفيا(رئيسة التصميم): شكرًا إميلي، تقريري عن التوجهات التصميمية الجديدة و الخدمات الي كيقدمها فريق التصميم، توجهات التصميم الجديدة تصميمات أكثر ديناميكية بحيث يمكن لينا استخدام الرسوم المتحركة في الإعلانات و التسويق، تصميمات أكثر بساطة ووضوح مثل استخدام الألوان و الأشكال البسيطة في التصميمات، تصميمات أكثر توحيداً مع هوية العلامة التجارية، بالنسبة للخدمات التي كيقدمها فريق التصميم أولا تصميم الإعلانات للتلفزيون و الإنترنت و الوسائل المطبوعة، ثانيا تصميم هوية العلامة التجارية مثل اللوغو والألوان و تصميمات اخرى، اما بخصوص أهداف فريق التصميم للربع الثاني، زيادة عدد المشاريع التصميمية بنسبة 25% و تحسين رضا العملاء عن التصميمات بنسبة 90% أو أكثر، نهاية التقرير ديالي شكراً
<br>
<br><br>
<br>
توالاو الأدوار من واحد لواحد حتى تم عرض جميع الأرقام و الإحصائيات ديال الشركة في 3 أشهر الأولى من السنة <br> 
بعد ساعتين ديال الاجتماع تحل الباب و خرجوا كل واحد توجه لمكتب ديالو، وارن دخل لبيرو و تبعاتوا إيميلي، هو جلس فالمكان ديالو و جات هي جلسات قدامو فوق البيرو بطريقة مغرية مع ابتسامة هادئة، حطات يدها على دراعوا و نطقات
<br>
<br><br>
<br>
إيميلي(بإبتسامة): الاجتماع داز مزيان و الشركة غادية فالطريق الصحيح <br>
وارن(بابتسامة مصطنعة): ياس إيميلي كلشي غادي مزيان بفضل المساعدة ديالك <br>
إيميلي(قربات شوية و حطات يدها على صدروا): وارن، علاش أغلب حديثنا فقط على الخدمة و طريقة كلامك معايا اغلب الوقت رسمية انت عارف أننا أكثر من زملاء فالعمل أولالا؟ 
<br>
<br>
نزل وارن عينيه ليديها لي فوق صدروا بقا مدة كيشوف فيها من بعد تنهد و حاول يبقى مكالمي
<br>
<br>
وارن(بهدوء): إيميلي هاد العلاقة لي بيناتنا معقدة بزاف كاين بزاف ديال العوامل الي كتأثر عليها <br>
إيميلي(باستفسار): شنو هي هاد العوامل، وارن؟ علاش ديما مني كنقرب ليك كتبعد؟ و شنو هاد العوامل لي ميخليوناش نتعاملوا بحال اي زوج كيبغيو بعضياتهم <br>
وارن(تنهد): والوو ا إيميلي غير أفكار عامة<br><br>

حيد يدها بهدوء ووقف تقدم حتى لعند النافذة دار يد فجيبو و يد خلاها مطلوقة و بقا كيشوف لتحت بسهو <br> 
إيميلي واقفة من وراه كتشوف فظهروا و إحساس بالخوف من فقدانه متملكها
<br>
<br>
إيميلي(بهمس): وارن، شنو واقع؟ علاش كدير هاكدا؟<br>
<br>

وارن مكيجاوبش فكرة وحدة لي كدور فراسو حاليا، واش يختار راسو و يرضي نفسو او يختار رضاة الاب ديالوا و يفقد نفسوا، حس بإيد إيميلي تحطات على كتفوا، دار عندها بهدوء
<br>
<br>
وارن: أوليفيا عارضة علينا اليوم للعشا شنو رأيك؟ <br>
إيميلي(بابتسامة): اووووه طبعاً غادي نمشي بما ان حماتي المستقبلية بنفسها عارضاني <br>
وارن: إذا وجدي راسك نسالي غداء العمل ديالي و نشدوا الطريق <br>
إيميلي: اوكي تافقنا، نخليك دابا تشوف شغالك، باي بيبي 
<br>
<br>
خرجات إيميلي و مشا وارن هز الفيكس و دوز اتصال لسكرتيرة ديالو
<br>
<br>
وارن: علمي ويل و نيكو باش يلحقوا عليا لريسطو **** و ميتعطلوش
<br>
<br>
حط الفيكس و رجع جلس فبلاصتو كيوقع بعض الملفات و الوثائق، سالاهم هز الفون ديالو و خرج <br>
جالسين زوج شبان فبداية الثلاثين فإحدى طاولات مطعم راقي جنب الشركة كيهضروا و يضحكوا مع بعضهم، حتى لمحوه داخل وقفوا و سلموا عليه بعناق رجولي من بعد جلسوا
<br>
<br>
نيكو(مدير الكاستينغ): فين اسعادة المدير غبرتي حتى خيابيتي ههههه<br>
ويل(مدير التصوير): سكت دابا يجري علينا من شركتنا ههههه <br>
وارن: باقين نتوما نتوما مكتبدلوش <br>
ويل: اوا اش غدير العشير سلك سلك <br>
وارن(شاف لساعتوا): معنديش بزاف ديال لوقت سو غادي ندخل فصلب الموضوع <br>
نيكو(تقاد فالجلسة): تفضل <br>
وارن: المشروع الجديد ديال ماركة 'ماجستيك فاشون' مغري و دفعوا ثمن باهض، لكن المشكلة انهم بغاو التصوير يكون فالمغرب بالضبط في مراكش <br>
ويل: صراحة عجباتني الفكرة ضوء الشمس و العمارة المغربية غادي يعطيو لمسة سينمائية للإعلان <br>
وارن: غادي نحتاجوا لتصوير مشاهد في الرياضات و القلعات، الحدائق والأسواق التقليدية<br>
نيكو: فكرة رائعة غادي نبدا فالكاستينغ و غادي نحاول نجيب افضل عارضي و عارضات الأزياء، ما قالوش ليك شمن نوع بغاو؟ <br>
وارن: غادي نحتاجو عارضين و عارضات عندهم ملامح عربية <br>
نيكو: كون هاني<br>
وارن: اما بالنسبة ليك ويل مغاديش ناخذوا الفريق كامل حاول توجد على الماتريال و و مصور واحد فقط <br>
ويل: ولكن واش مصور واحد غادي يكفي لمشروع ضخم بحال هذا؟ <br>
وارن: غادي نسبقكم للمغرب نعاين المكان و نشوف و نحاول نقلب على مصور محلي لي يخدم معانا الحملة، هو غادي يكون عارف الأماكن أكثر<br>
ويل: فكرة زوينة، المهم انا غادي نبدا نقاد شغلي <br>
نيكو: شحال باش نسلموا المشروع؟ <br>
وارن: شهر و نص <br>
            </p>


            <!-- نص الرواية للجزء الأول هنا -->
