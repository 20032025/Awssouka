<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-sc> ale=1.0"
    <title> </title>
    <!-- ربط ملف CSS مشترك -->
    <link rel="stylesheet" href="styles.css">
    <!-- إضافة خط "أميري" من Google Fonts -->
    <link href="https://fonts.googleapis.com/css2?family=Amiri&display=swap" rel="stylesheet">
</head>
<body>
    <div class="part2">
        <!-- عنوان الرواية -->

        <!-- محتوى الجزء الأول -->
        <div class="/part2">
            <p>
                   « المـــغــــــــرب - بين الويــــدان »
<br>
<br>
فوق هضبة من هضاب بين الويدان جالسة شابة في مقتبل العمر، شعرها أسود كثيف و حريري منسدل على كتافها، بشرة حنطية و جسم رشيق رياضي، لابسة سروال جينز أزرق فاتح بوي فراند مع تريكوا نص كم مخطط بالابيض و الاسود مع نظارات شمسية، سارحة فالبحيرة أمام و أفكارها مشات بيها لقبل 10 سنوات من اليوم لي هوما فيه 

<br>
<br>

                فـــــــــــــــــلاش بــــــــــــــــــــاك

 <br>
 <br> 
في مدينة مراكش بالضبط باحدى المدارس الابتدائية رن جرس المدرسة و خرجوا التلاميذ كيدافعوا و كلشي باغي يسبق يخرج هو لول، لي خرج كيشد اتجاه مختلف و منهم لي كيبقا واقف قدام المدرسة يلعب من صحابوا،  وسط داك الحشد لكبير خارجين زوج بنات يكونوا فعمر 12 سنة، خارجين و كيهضروا
<br>
<br>
 
 
فاطمة: ناااري مبقاااش بزاف لامتحان انا خايفة
<br>
 
سكينة(هزات كتافها): أنا گاعما خايفة حاافظة
<br>
 
فاطمة: انت عندك مع الماط ميمتك الى حطونا قراب وريني
<br>
 
سكينة: كوني هااانية اعشيرتي هههه
<br>
 
فاطمة: ههههه
<br>
 <br> 

كملوا طريقهم و هوما كيهضروا حتى دخلوا مع أحد الأحياء الشعبية بقاو غاديين مسافة مع بعضياتهم و من بعد تفرقوا كل وحدة مشات لدارهم
<br>
 
دقات سكينة لباب و بقات كتسنى مدة حتى حلات عليها امرأة تكون فأوائل الأربعينيّات لابسة بيجامة فالاخضر ملكي و على راسها شال ذهبي و حاطة عدة مسحوقات تجميل على وجها
<br>
 <br> 
الأم: فين تعطلتي
<br>
 
سكينة: راه يلاه خرجنا اماما
<br>
 
الأم: خرجتي مع 12:30 هادي راه لوحدة نص ساعة گاع درتيها فزوج خطاوي
<br>
 
سكينة(ببرائة): والله مامشيت لشي بلاصة اماما كيف خرجت كيف جيت للدار
<br>
 
الأم: كون مكنتش كنعرف راني ولدت من كرشي لفعة نصدقك، دوزي دخلي سيري دجغدي و دوزي غسلي دوك الماعن و جففي الدار صحاب باك غادي يجيو عندو فالعشية
<br>
 <br> 
مشات و خلات سكينة دخلات كتأفف دائما نفس الموال و نفس السيناريو كيتعاود، حطات المحفظة ديالها و مشات غسلات يديها، دخلات لكوزينة لقات غداها كلات و بدات فشنو قالت ليها ماماها
<br>
 <br> 
فالمساء و بالضبط فالصالة ديال الدار جالس الأب فالخمسينات من عمروا شخصيتو قاصحة و متسلطة، عنيف و بالنسبة ليه الضرب أولى من الكلام، تاجر ممنوعات معروف فمدينة مراكش و النواحي كيجيب غير السلعة النقية و النادرة و كيبيعها بأثمنة خيالية لزبناء ديالو لي أغلبهم من الطبقة الراقية، فالتجارة ديالوا كيتعامل مع أكبر العصابات لي كتاجر فالممنوعات و الأعضاء البشرية و العاهرات
<br>
  
على اليمين ديالو جالسة مراتو بجلابتها بتصميمها الراقي لونها فالازرق الملكي لي كيخطف الانظار، دايرة رجل على رجل لي لابسة فيهم شربيل صم و حاطة يديها على جناب لفوطوي و هازة راسها لفوق، الزوجة ديالوا التي لا تقل عنه قسوة قلبها كيف لحجر سواء على بنتها او عائلتها لي نكراتها و تبرات منها بسبب افعالها هي و راجلها
<br>
 
و على اليسار جالس الابن ديالو البكر لي من زوجته الاولى من الملامح و طريقة اللبس ديالوا كتقدر تشوف انه من الشباب لي ماشي مزيانين و كيف كنسميوهم حنا الشماكرية، لابس سروال جينز كلوا مقطع و كوبرا فرجليه شعروا محسنوا كامل مخلي غير خط فالوسط قاسم راسو على زوج و موقف داك الزغب على شكل تشويكة، وجهوا خالي من اي ذقن او موسطاش و عينيه حمرين بحال الدم
<br>
  
معاهم فالصالة ايضا زوج ديال الرجال بكوستيمات فالكحل و صبابط راقية و قبعات على روسهم، دايرين رجل على رجل واحد فيهم هز شنطة لي كانوا جايبين معاهم حطها فوق طبلة حلها و دورها جهة التهامي (الأب)
<br>
 <br> 
رجل: شاف عاجباه خدمتك و كيقولك كلما زاد بيعك زادت مكافأتك
<br>
 
التهامي(بابتسامة جانبية): بلغ ليه سلامي و قوليه كون هاني
<br>
 <br> 
باقي مكملوش هضرتهم حتى كيسمعوا الباب تفرع عليهم ناضوا بزربة يشوفوا شنو واقع، حتى تمو داخلين عناصر من البيسيج رافعين سلاحهم فوجههم و كيطلبوا منهم يسلموا راسهم
كلهم رفعوا يديهم لفوق و دار ليهم لمينوط و جلسوهم حتى يوريوهم فين مخبيين الممنوعات تما فالدار
<br>
بعد المداهمة و القاء القبض عليهم حولوهم للتحقيق من بعدها للسجن، و بعد 3 أشهر تمت المحاكمة ديالهم حكموا على التهامي بـ 20 سنة نافذة و الزوجة ديالوا أمينة بـ 16 سنة نافذة، اما الابن ديالوا عبدالإله فحكموا عليه بـ 12 سنة
<br>
سكينة لي كانت عائلة صاحبتها فاطمة بغات تتكفل بيها ولكن القانون رفض رغم انهم طلعوا و نزلوا ووكلوا محامي باش يتكفلوا بيها ولكن قرر القانون يحولها للخيرية نظراً لأن والديها باقين فالحياة و صعيب يخلوا عائلة تتبناها فوجود عائلتها لبيولوجية. 
<br>
<br>

                   « بــــــــــــــــــــــــــــاك » 
                   <br>
<br>

فيقها من سهوتها صوت خطوات من وراها، تلفتات و هي تبتاسم و نطقات
<br>
<br>
سكينة: خلعتيني اصاحبتي
<br>
فاطمة: نوضي تگعدي من هنا شوفي شمس راه غربات
<br>
سكينة(رجعات كتشوف قدامها): عجبني الجو و محسيتش براسي
<br>
فاطمة: و نوضي تهزي نرتاحوا شوية باش غدا ان شاء الله نشدوا طريق بكري يلاه نوصلوا و ننتشروا
<br>
سكينة: هههه مسطية
<br>
<br>
مدات ليها يديها شدات فيها فاطمة و عاوناتها توقف، قادات حوايجها و تمشاو فاتجاه لوطيل لي نازلين فيه
<br>
<br>
سكينة بعدما حولوها للخيرية عاشت فيها 6 سنوات من بعد كان خاصها تخرج لأنها وصلات للسن لي خاصها تغادر، كانت وقتها خدات الباكالوريا ديالها و تسجلات فأكاديمية الإعلام و الميديا، بعد سنتين و نص ديال الدراسة تخرجات منها، انتاقلات من بعدها للعمل مع شركة انتاج اجنبية في مدينة مراكش بعقد لثلاث سنوات و نصف

<br>
علاقتها مع صديقتها فاطمة منقاطعاتش بحيث انها بقات كتقرا فنفس المدرسة بعد انتقالها للخيرية و مني خرجات منها كرات هي وياها فمركز المدينة باش يقراو، فاطمة بدورها قرات تصميم الأزياء و حاليا انتاقلات باش تقريه فأحد مراكز التدريب، رغم أنهم سالاو قرايتهم و خدموا إلا أنهم بقاو عايشين مع بعضياتهم و متفرقوش

<br>
<br><br>
<br>

               ☀اليــــــــــــوم المـوالـــــــــــي☀

<br>
<br><br>
<br>
فالطريق السيار غادية سكينة منيرة بحيث مشا عليهم الحال على شغالاتهم حينت مفاقوش بكري، فاطمة جالسة حداها و شادة على قلبها و كتدعي سلامة والله يخرج هاد نهار على خير
<br>
<br>
فاطمة: بشوية ابنيتي تي مالك غادي تخرجينا فشي رموك 
<br>
سكينة: بغيتو يدوز عليك لاما سكتي هااا لعار نااري افاطمة عرفتي لملحقتش على المسابقة راه نحماااق عااام و نص و انا كنتسنى
<br>
فاطمة: مغادي يكون غير الخير ان شاء الله غير هي عفاك لاما خففي شوية خلينا بعدا نوصلوا عاااد نشوفوا المسابقة
 <br>
 <br>

بقاو هاكداك مناگرات سكينة باغية توصل بزربة قبل ميفوتها الحال على لونتخوتيان لي عندها و فاطمة خايفة غير من طريق و السرعة لي غادية بيها طوموبيل كتطلب غير تسلك هاد النهار
<br>
مدة ساعة كانوا فمراكش دازت سكينة نيشان لمعرض لي عندها فيه لونتخوتيان، هبطات لمرايا و بدات كتعاود لماكياج ديالها بزربة، هزات واحد دوصي كان عندها فطوموبيل و هبطات، كانت لابسة اونسومبل كوستيم فلبلومارين مع صباط طالون فالاسود، طالقة شعرها و لابسة نظاراتها الشمسية، هبطات ووقفات كتشوف فالمعرض قدامها ياما ليالي حلمات انها تقبلات باش يتعرضوا الصور ديالها هنا و شحال تسنات و دربات على هاد اللحظة، و اليوم هاهي كتفصلها خطوة بينها و بين حلمها
<br>
ضارت تلفتات على فاطمة لقاتها خرجات واقفة برا طوموبيل و كتشوف فيها
<br>
<br>
فاطمة(عينيها مغرغرين): بالتوفيق ماشيغي
<br>
سكينة: شكراً بزاف اشحيمة ديالي، غادي تسنايني ولا تمشي
<br>
فاطمة: كنت بغيت نمشي نخدم ساعة دوختيني اختي بداك سوگان ديالك، غادي نتسناك و نصوني على سونطر نقولهم مجاياش اليوم
<br>
سكينة: لي بان ليك مسلك ديريه احبي، يلاه نخليك دابا دعييي معاياااا
<br>
فاطمة: الله يوفقك ياربي
<br>
<br>
صيفطات بوسة فالهواء لفاطمة و قطعات شانطي غادية كتزرب تجاه باب المعرض، فاطمة رجعات دخلات لطوموبيل و جبدات الفون ديالها تعلمهم فالخدمة انها مغاديش تجي هاد النهار
            </p>


            <!-- نص الرواية للجزء الأول هنا -->
